# Sådan gemmer du dit arbejde

Målet med denne tutorial er, at du skal kunne gemme dit eget arbejde, men samtidig hente mine opdateringer.

Til dette formål laver vi en **branch** (forgrening): alle kursister får deres egen tidslinie i projektet, hvor de ser mine og deres egne tilvirkninger - men ikke de andres.

## Forudsætninger

Du får ikke lov til at gennemføre denne tutorial, medmindre du er blevet tildelt rettigheder på Github. Send mig dit brugernavn, så bliver du tilføjet.

## 1. Lav en ny branch

Vi opretter den alternative tidslinie, som du kan arbejde på fra nu af. Dette skal kun gøres én gang.

![new branch](res/new-branch-publish.gif)

- Tryk på knappen **Current branch**.
- Tryk på knappen **New**.
- Navngiv din branch. Brug gerne dit eget navn.
- Tryk på opdateringsknappen, der nu hedder **Publish branch**.

## 2. Lav et commit

Når du fremover har ændringer, _committer_ du dem i din egen tidslinie. Dette skal gøres hver gang du har ændringer, som du ønsker at beholde.

![commit](res/commit.gif)

- Lav nogle ændringer, som efterfølgende kan ses i **Changes**.
- Sørg for, at alle ændringer har et flueben i Changes-listen.
- Skriv en titel for ændringerne i **Summary**.
- Tryk på den blå knap, der er markeret med **Commit to [branch]**.